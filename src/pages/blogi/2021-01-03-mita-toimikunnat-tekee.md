---
templateKey: blog-post
title: Mitä toimikunnat tekee?
date: 2021-01-03T15:04:10.000Z
featuredpost: false
featuredimage: /img/g9025.jpg
description: Kokemuksia toimikuntatyöskentelystä
tags:
  - Kärkölä-ryhmä
  - kunnallispolitiikka
  - Sirpa Kaalikoski
---
Olen ollut muutaman vuoden mukana Huovilatoimikunnassa. Kokoonnumme ehkä 4-5 kertaa vuodessa, eikä näin ollen toimikunnassa työskentely vie todellakaan liikaa aikaa. Toimikunta on siitä erikoinen verrattuna lautakuntiin, hallitukseen ja valtuustoon, ettei se itse päätä mitään vaan sen tehtävänä on ideoida ja valmistella asioita kunnanhallitukselle sekä Sivistys- että Tekniselle lautakunnalle. Näin ollen toimikuntatyö on hieman epämuodollisempaa kuin vaikkapa lautakuntatyö. Meitä on Huovilatoimikunnassa eri ikäisiä ja eri kokemuksella ja ammattitaidolla varustettuja ihmisiä. Tuo sekoitus lisättynä vielä kutsutuilla asiantuntijoilla saa mielestäni aikaan ennakkoluulottomia ratkaisuja.

Viime vuonna esimerkiksi suunnittelimme Huovilan lampien puhdistamis- ja puhdasvesijärjestelmän yhdessä kunnassa asuvien vesi- ja puistoasiantuntijoiden kanssa. Kunnan virkamieskoneisto haki suunnitelmien perusteella hankerahoitusta suunnitelman toteuttamiseksi, kun tuo toteutuu, on Huovila oikea helmi.

Toinen mukava suunniteltava asia on ollut tulevan kesän Huovilan tapahtumat; näyttely ja oheistapahtumat, Tour de Huovila.

On kivaa päästä ideoimaan tuollaisia asioita osaavien, innostuneiden ihmisten kanssa ja samalla antaa oma osaamisensa kunnan yhteiseen käyttöön.

Sirpa Kaalikoski