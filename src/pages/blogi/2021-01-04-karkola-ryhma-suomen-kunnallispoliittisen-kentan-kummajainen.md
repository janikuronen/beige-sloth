---
templateKey: blog-post
title: Kärkölä-ryhmä, Suomen kunnallispoliittisen kentän kummajainen 
date: 2021-01-04T15:04:10.000Z
featuredpost: false
featuredimage: /img/g49782.jpg
description: Edellisissä vaaleissa ryhmämme sai Kärkölän äänistä melkein 54%, paikkoja valtuustosta 15 ja muodosti valtuustoon yksinkertaisen enemmistön. Toiminta ryhmässä tapahtuu pitkälti viikoittaisissa, kaikille avoimissa ryhmäpalavereissa, joissa käydään läpi tulevan viikon kokouksien asialistat.
tags:
  - Kärkölä-ryhmä
  - kunnallispolitiikka
  - Toni Alander
---
Nyt meneillään oleva valtuustokausi Kärkölässä on Suomen kunnallispolitiikassa poikkeuksellinen. Sitoutumaton ryhmämme muodostui kohtuullisen nopeasti viime vaalien alla ajatuksesta, että puoluepolitiikka ei ole välttämätöntä kunnallis-politiikassa ja riippuvuus valtakunnallisesta puoluepolitiikasta voi joissain tilanteissa olla jopa vahingollista kunnalle. Valtaosalle ryhmäläisistä kunnallispolitiikka oli uusi tuttavuus ilman aikaisempaa kokemusta. Onneksi mukanamme oli myös muutama kunnallispolitiikan konkari, joilla aikaisempaa kokemusta löytyi.

Edellisissä vaaleissa ryhmämme sai Kärkölän äänistä melkein 54%, paikkoja valtuustosta 15 ja muodosti valtuustoon yksinkertaisen enemmistön. Josta monet ovat halunneet painottaa sanaa yksinkertainen. Tällä vaalimenestyksellä myös enemmistö lautakuntien ja kunnanhallityksen paikoista päätyivät ryhmällemme vaalien jälkeisissä paikkaneuvotteluissa. Ryhmässämme on myös laaja-alaista ammattitaitoa sekä kiinnostusta eri aloilta, joten moni meistä on osallistunut erinäisten toimikuntien sekä työryhmien toimintaan.

Toiminta ryhmässä tapahtuu pitkälti viikoittaisissa, kaikille avoimissa ryhmäpalavereissa, joissa käydään läpi tulevan viikon kokouksien asialistat. Kokouksissa on saanut hyvän kokonaiskuvan kunnassa tapahtuvista asioista ja jokainen saa mielipiteensä esiin vaikkei asiaa käsittelevässä toimielimessä istuisikaan. Tämä on ryhmässämme toiminut hyvin, jonka seurauksena kokouksissa on riittänyt kiinnostuneita osallistujia läpi kuluvan kauden.

Ensimmäisellä valtuustokaudellaan moni, itseni ohella, on huomannut harmikseen kunnallisen päätöksenteon hitauden ja kankeuden. Asiat etenevät virkamiesvalmistelun jälkeen lautakunnista hallituksen kautta valtuustoon ja välillä palaavat eri vaiheissa valmisteluun johonkin aikaisempaan toimielimeen.

Kuitenkin, kun katsoo meneillään olevaa valtuustokautta taaksepäin, niin täytyy olla tyytyväinen paljon ollaan saatu aikaiseksi. Osa suuristakin aikaansaannoksista on tullut yllättäen eteen ja monet suunnitelmien mukaiset muutokset ovat päätyneet maaliin tai hyvin lähelle sitä.

Tuleviin kunnallisvaaleihin olemme lähdössä jälleen uudella innolla ja tähtäimessä jatkaa kehitystä kuntalaisten eduksi vaikka olisimme vielä vaalienkin jälkeen kummajaisia. Myös yksinkertaisesti hyvien pitää uudistua, joten jos koet kiinnostusta ryhmämme toimintaa kohtaan, ota yhteyttä.

Toni

KÄRY valtuustoryhmän PJ

